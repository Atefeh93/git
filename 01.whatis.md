مدیریت سورس کد با git
====

کنترل نسخه روشهایی برای ثبت تغییرات کدها و نوشته هایمان است، با این امکان که هرگاه بنا برنیازمان به مرحله ی خاصی از تغییرات ثبت شده برویم.
روش ها و همچنین ابزارهای زیادی برای این کار معرفی شده اند و git  یکی ازین ابزارهاست که توسط یکی از بهترین برنامه نویسان یعنی لینوس توروالدز خالق لینوکس برای برنامه نویسان ساخته شده.
در سرتاسر اینترنت میتوانید داستان های زیادی از دلیل و تاریخچه ی ایجاد گیت بخوانید اما این نوشتار تنها نگاهی کوتاه و کاربردی به موضوع دارد.

چرا نیاز داریم از ابزارهای مدیریت سورس کد استفاده کنیم؟
====
اگر تا بحال تجربه ای هرچند کوتاه در برنامه نویسی داشته باشید احتمالا تجربه ی از دست دادن بخشی از پروژه ی از پروژه را به دلایل گونانگون مثل ذخیره ی ناخواسته در هنگام قطعی برق یا تغییراتی که بعدا باعث بروز مشکل آفریده اند و دلایل بی شمار دیگر داشته اید.شاید هم روش هایی مانند کپی گرفتن از کل پروژه در زمانهای مختلف برای حفظ حالت خاصی از تغییرات را استفاده کنید.

این کار تا حدی جواب میدهد اما در این صورت با انبوهی از دایرکتوری هایی که مانند یک غول بی شاخ و دم بزرگ میشوند چه میکنید؟ و از آن بدتر چگونه آن را با افراد دیگری که با شما در انجام آن همکاری میکنند مشترک میشوید؟

ابزار های مدیریت سورس کد پاسخی برای این شلختگی ها و شلوغی ها بود.با استفاده ازین ابزارها میتوانید هرلحظه که مایل بودید تغییرات خود را ثبت کنید، به تغییرات ثبت شده در گذشته را برگردانید و به راحتی با دوستان وافراد تیمتان روی پروژه همکاری کنید بدون اینکه نگران بهم ریختگی و نامنظم شدن در کدهای پروژه باشید.میتوانید هر تغییر را با یک پیغام ثبت کنید، تغییرات که دیگران در پروژه لحاظ نموده اند را ببینید و البته منشاء باگ ها و خطاهای احتمالی را به سادگی یافته و رفع ورجوع کنید.


چرا git
====
گیت یک سیستم مدیریت کد کد منبع توزیع شده است.به این صورت که در یک مخزن همه به تمام کدهای مخزن دسترسی دارند.

گیت توسط خالق هسته ی سیستم عامل لینوکس، لینوس توروالدز برای مدیریت کدهای کرنل ساخته شد.